---
layout: post
title:  "Slovíčkaříme!"
---

Učíme se dánsky. Trochu.
Mohli bychom chodit na kurzy dánštiny, které jsou tady pro cizince zdarma, ale až tak ji zase umět nepotřebujeme.
Snažíme se aspoň naučit nějaké základy dánštiny sami.
Zvládáme každý den pět nových slovíček a frází.

Dánština je germánský jazyk, podobný angličtině a němčině, akorát srandovnější.
Učení se dánštiny zpestřuje fakt, že se všechno úplně jinak čte než píše,
například třicet se píše *tredive* a čte se *talve*.
Říká se, že mluvená dánština zní jako norština po třech pivech.
Abyste si mohli hnedka udělat představu, jak dánština vypadá, tak tady máte ukázku klasického dialogu mezi námi a Dány:

*Hvor er bageren? --- Kde je pekárna?*<br/>
*Et hundrede meter fra kapellet. --- Sto metrů od kapličky.*

Věta *"Hvor er bageren?"* se čte jako  *voebéen* (z&nbsp;každého slova prostě vemte dvě písmena a ostatní ignorujte, tak to Dánové běžně dělají).

Dánská abeceda obsahuje tři extra písmena: å (*a* s&nbsp;tečkou), ø (*o* s&nbsp;čárkou), æ (*a* *ne*oddělené od *e*).
Bohužel neexistuje univerzální čtení těchto znaků. Pro představu aspoň pár příkladů:
*brød* [bol] znamená chleba,
*blå våd båd* [blovolbol] je modrá mokrá loď
a *udmærket blå våd båd* [úlmég blovolbol] je excelentní modrá mokrá loď.

{% include img caption="Pravá dánská SPZka." source="http://www.olavsplates.com/denmark_duplicates2.html" path="/img/post7/spz.jpg" %}

Dánština vznikla jako poměrně komplikovaný jazyk, pragmatičtí Dánové ale v průběhu staletí provedli řadu pohodlných zjednodušení.
Z&nbsp;původních 4 pádů (jako v&nbsp;Němčině) tak zbyly jen dva (nominativ a genitiv)
a v&nbsp;rámci dánské rovnoprávnosti došlo ke splynutí mužského a ženského rodu v&nbsp;jediný, tzv. společný rod.
Takže třeba ten muž je *den mand*, ta žena *den kvinde* a to jablko *det æble*.

Aby učinili komunikaci co nejefektivnější, vypustili Dánové ze svého slovníku taková zbytečná slova, jako třeba *prosím*.
Dánové prostě nikdy o&nbsp;nic neprosí. V&nbsp;situacích, ve kterých by Čech poprosil, vynechají slovo prosím buď úplně, nebo ho nahradí poděkováním.
Třeba o&nbsp;sklenici vína požádáte větou *Et glas vin, tak.*, což doslova znamená *Sklenici vína, děkuji.*

Připravili jsme pro vás seznam nejužitečnějších slovíček a frází, které by se vám mohli hodit, pokud pojedete do Dánska.

## Desatero nejdůležitějších frází

| ano | ja |
| ne  | nej |
| Děkuji | Tak |
| Nevím | Jeg ved ikke |
| Promiň | Undskyld |
| Ahoj | Hej |
| Na zdraví | Skål! |
| Dobrou chuť | Velbekomme! |
| Jmenuji se Adam | Jeg hedder Adam |
| Rozhodli jsme se, ze dneska budeme mluvit pouze dánsky. | Vi besluttede, at vi i dag kan tale kun dansk. |

## Čísla

| jedna | en |
| dva | to |
| tři | tre |
| čtyři | fire |
| pět | fem |
| šest | seks |
| sedm | syv |
| osm | otte |
| devět | ni |
| deset | ti |

Dánskou jazykovou lahůdkou je tvorba dvojciferných čísel.
Podobně jako v&nbsp;němčině dávají Dánové jednotky před desítky, takže třeba
dvacet pět je *femogtyve*, což doslova znamená pět (*fem*) a (*og*) dvacet (*tyve*).
Vyšší desítky skládají pomocí násobků čísla dvacet.
Sledujte, jak Dánové vytvoří šedesátku.
Šedesát je třikrát dvacet, tedy *tre sinde tyve*, z toho přečteme první čtyři písmena a zbytek ignorujeme -- výsledek je *tres*, což je šedesát.

Možná byste si mysleli, že padesát není násobek dvaceti, ale Dánové vás z&nbsp;tohoto omylu snadno vyvedou:
padesát je přeci samozřejmě dvaapůlkrát dvacet, tedy *halvtredje sinde tyve* a zahozením dostatečného počtu znaků dostaneme *halvtreds*, čili padesát.


{% include img caption="Tvorba čísel v různých jazycích." source="https://www.pinterest.com/pin/178244097730405385/" path="/img/post7/97.jpg" %}

## Nakupování

| Kolik to stojí? | Hvad koster det? |
| Můžu platit kartou? | Kan jeg betale med kreditkort? |
| chleba | brød |
| jablko | æble|
| jelen | rådyr |
| máslo | smør |
| jídlo | måltid |
| úhoř | ål |
| jahody | jordbær |
| ovoce | frugt |
| zelenina | grønsager |
| fazole | bønner |
| cibule | løg |
| hruška | pærer |
| vepřové | svinekød |
| velikonoční vajíčka | påskeæg
| hrášek | ærter|
| otevřeno | åben |
| zavřeno | lukket |

## Hospoda a restaurace

| Mohl bych poprosit o&nbsp;sklenici vody? | Kan jeg få et glas vande? |
| Mohl bych poprosit o&nbsp;láhev piva? | Kan jeg få en flaske øl? |
| To bylo výborné. | Det var lækkert. |
| To bylo velmi výborné! | Det var meget lækkert! |
| Mohl bych poprosit o&nbsp;šálek čaje? | Kan jeg få en kop te? |
| Mohl bych poprosit o&nbsp;šálek kafe? | Kan jeg få en kop kaffe? |
| Mohl bych poprosit o&nbsp;sklenici džusu? | Kan jeg få et glas saft? |
| Mohl bych poprosit o&nbsp;sklenici sodovky? | Kan jeg få et glas danskvande? |
| Ještě jedno, prosím. | En til, tak. |
| Dojedl jsem. | Jeg er færdig. |
| Mohl bych poprosit o&nbsp;sklenici červeného vína? | Kan jeg få et glas rødvin? |
| Kdy zavíráte? | Hvornår lukker I? |

Pozorování: ani v&nbsp;hospodě Dánové neprosí a sodovka je dánská voda.

## Cestování

| Máte nějaké volné pokoje? | Har i nogen ledige værelser? |
| Máte zamykací skříňky? | Har i aflåste skabe? |
| Kam jede tento autobus? | Hvor kører denne bus hen?
| Má tento pokoj povlečení? | Har værelset sengetøj? |
| Jednu jízdenku do **Åre**, prosim. | En billet til Åre, tak. |
| Můžete mě probudit v&nbsp;šest hodin? | Kan I&nbsp;vække mig klokken seks? |
| Jede tento vlak do **Åre**? | Kører dette tog til Åre? |
| Prosím ukliďte můj pokoj. | Gør venligst mit værelse rent. |
| Kolik stojí pokoj pro dvě osoby? | Hvad koster et dobbeltværelse? |
| Kdy je snídaně? | Hvornår er der morgenmad? |
| Kdy je večeře? | Hvornår er der aftensmad? |
| dálava | enderne |


## Seznamování

| Zatancuješ si se mnou? | Vil du danse med mig? |
| Máš facebook? | Har du Facebook? |
| Jaké je tvé telefonní číslo? | Hvad er dit telefonnummer? |
| Máš překrásné oči. | Du har smukke øjne. |
| Miluji tě. | Jeg elsker dig. |
| Nech na mě na pokoji. | Lad mig være i fred|
| Půjdeš se mnou do kina? | Vil du gå med mig i biografen? |
| Nešahej na mě. | Rør mig ikke! |
| Půjdeš se mnou na badminton? | Vil du gå med mig spill badminton? |
| Pojedeš s&nbsp;námi do Legalandu? | Vil du gå med os til Legoland? |


## Škola

| učitel | lærer |
| dotaz | forespørgsel |
| přednáška | foredrag |
| střední škola | højskole |
| zelená tabule | grøn tavle |
| učený | lært |
| vyučený | uddannet |


## Příroda a počasí

| moře | hav |
| jezero | sø |
| akát | akacie |
| ibis | ibis |
| jasmín (bílý) | jasmin (hvid) |
| blýskavice | lyn |
| kvílí orkán | orkan jamrer |


## Morseovka

| tečka | prik |
| čárka | streg |

Příklad morseovky, dlouhé sekvence písmen jsou čárka, krátké tečka a nezapomeňte použít všechny...

øååæ å å / æ åøå / åææ å / ø ø å / æøøø æ øåøæ / å //<br>
ø / ååæå ø æ øååæ / æøåø / æ øæåæ å / ø åæøå //<br>
øøææ åååø æ ø / øååæ å / ø æåøåå / ææåø ø åæååæ / åøåæå ø æøæåå øæøøæ
