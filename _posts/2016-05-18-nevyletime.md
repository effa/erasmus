---
layout: post
title:  "Nevyletíme!"
---

Moc se nám sice nechtělo, ale hned druhý den po návratu z&nbsp;výletu jsme se museli vrátit do reality. Tedy do školy.
Začal nám nový blok, což je druhá polovina semestru, a s&nbsp;ním i dva nové předměty.
Dlouho jsme ještě čekali na výsledky zkoušek z&nbsp;prvního bloku, ale teď už je známe a můžeme tak plni optimismu prohlásit, že nevyletíme!
Aspoň v&nbsp;prvním bloku ne.
Z&nbsp;obou předmětů jsme oba dostali 12, což je něco jako A.

{% include img caption="Překlad dánské stupnice do našeho jazyka" path="/img/post11/scale-grades.gif" source="http://www.jutlandstation.dk/opinion-how-much-is-10-points/" %}

Zkouškové období probíhalo dost jinak, než jak jsme zvyklí na FI. Nemuseli jsme ani jednou do školy.
V&nbsp;*Data Analysis Methods* jsme dostali zkoušku na doma a na její vypracování jsme měli deset dní.
Byla to tak první zkouška v&nbsp;našem životě, během které jsme se zvládli zúčastnit programátorské soutěže, během které jsme si stihli odskočit na piknik. (Kdybyste si chtěli taky zaprogramovat, tak soutěž najdete pod názvem Google Code Jam. Povíme vám, kde ho hledat. [Tady.](https://code.google.com/codejam))

*Web Science* ani žádnou zkoušku neměl, známku jsme dostali na základě dvou projektů, které jsme dělali v&nbsp;průběhu bloku.
Netradiční vyhodnocení měl druhý projekt, při kterém jsme vyvíjeli algoritmy pro automatické rozpoznávání sentimentu příspěvků v&nbsp;diskuzích o&nbsp;produktech Lega. Úkolem algoritmu bylo pro každý příspěvek určit, zda je pozitivní, negativní, nebo neutrální.
Všechny algoritmy se pak utkaly ve velké soutěži pořádané společností Lego a tři nejlepší získaly luxusní stavebnice od Lega, které jsme si moc přáli vyhrát. Skončili jsme na čtvrtém a pátém místě.

{% include img caption="Linecké cukroví" path="/img/post11/cukrovi-optimalizace.jpg" %}

Jako první předmět druhého bloku jsme si vybrali *Diskrétní optimalizaci*.
Učíme se tam různé metody na řešení složitých optimalizačních problémů, jako je třeba problém obchodního cestujícího.
Zatím jsme se věnovali hlavně celočíselnému lineárnímu programování a dál jsou v&nbsp;plánu heuristiky a aproximativní algoritmy.
Předmět má každý týden čtyři hodiny přednášek a čtyři hodiny cvičení.
Čtyři hodiny cvičení je neúnosně dlouhá doba, a tak to řešíme jednak tím, že pokaždé někdo přinese moučník, abychom měli dostatek cukru, a jednak tím, že odejdeme už v&nbsp;polovině.
V&nbsp;průběhu bloku budeme vypracovávat dva projekty a na konci nás čeká ústní zkouška.

{% include img caption="Linecké fraktálové cukroví" path="/img/post11/fraktalove-cukrovi.jpg" %}

Jako druhý předmět druhého bloku jsme si zvolili *Randomizované algoritmy*, což jsou algoritmy, které využívají náhodu (házení mincí) k&nbsp;řešení složitých problémů.
Například dokazujeme, že nějaký randomizovaný algoritmus pro konkrétní problém běží v&nbsp;průměru rychleji než libovolný deterministický algoritmus.
Hlavně ale analyzujme očekávaný počet kroků různých randomizovaných algoritmů a taky dokazujeme, že to s&nbsp;vysokou pravděpodobností nebude o&nbsp;moc víc. A k&nbsp;tomu je často potřeba kýbl těžké matematiky, který je na nás těžký až moc.

Předmět má čtyři hodiny přednášek a dvě hodiny cvičení.
Každý týden musíme odevzdat několik zadaných úloh a k&nbsp;tomu vypracované zápisky z&nbsp;přednášek.
Úkoly můžeme řešit ve dvojicích, což je super.
I&nbsp;tento předmět je ukončený ústní zkouškou, což není super.

{% include img caption="Domácí lučina" path="/img/post11/lucina.jpg" %}

V&nbsp;květnu začalo být v&nbsp;Dánsku konečně pěkně, což jsme nečekali, takže hned první den, kdy svítilo slunko, jsme se oba spálili.
Dobrého počasí jsme využili k&nbsp;několika cyklistickým výletům.
Kromě toho jsme si vyzkoušeli připravit lučinu, která chutnala překvapivě skvěle a syrovátka chutnala jako vždycky.
Taky jsme se naučili vařit sýrové fondue pod vedením kamarádů ze Švýcarska.
Jako další záminku k&nbsp;zvýšení našich kuchařských dovedností jsme využili Tomovy narozeniny.
Pozvali jsme několik kamarádů a společně upekli vrstevnatý narozeninový dort.

{% include img caption="Alvaro vyskládává dvacet trojku z lentilek" path="/img/post11/alvaro-lentilky.jpg" %}
{% include img caption="Výsledný narozeninový dort" path="/img/post11/cake.jpg" %}

Část lineckého těsta, které jsme připravovali kvůli fraktálovému cukroví do Diskrétní optimalizace, jsme přinesli na mezinárodní večeři na našich kolejích.
Každý si z&nbsp;kousku těsta vymodeloval svůj oblíbený stát, který jsme upekli, a všichni pak hádali, o&nbsp;který stát se jedná.
Zvládnete je poznat taky?

{% include img caption="Linecké státy" path="/img/post11/staty-cukrovi.png" %}

