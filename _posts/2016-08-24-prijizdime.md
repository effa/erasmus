---
layout: post
permalink: prijizdime2
title:  "Přijíždíme."
---

Rozhodli jsme se zhodnotit náš půlroční zahraniční pobyt, což uděláme v&nbsp;tomto článku.
Rozebereme, co nám Erasmus přinesl, co nám odnesl, co se po návratu z&nbsp;Dánska v&nbsp;našich životech změnilo a co naopak zůstalo stejné jako v&nbsp;životě předchozím.

{% include img caption="Kodaňská jezera" path="/img/post15/jezera.jpg"%}

Takže zcela konkrétně, Erasmus nám změnil život v:
(Mimochodem, věděli jste, že i dvojtečka ukončuje větu?)
Jíme zdravě, nebo minimálně zdravěji než před odjezdem a nad jídlem více přemýšlíme, například víme, že už jsme měli během týdne nějaké luštěninové jídlo a že už jíme rybu tolikátou.
Oba i po návratu do Brna chodíme ráno běhat a dojíždíme do práce a laboratoře na kole, jak jsme si navykli v&nbsp;Dánsku,
kde jsme se celkově hýbali opravdu dost a během těch pěti měsíců hned 11 sportů (floorbal, badminton, frisbee, parkour, cyklistika, šerm, kruhový trénink, bruslení, plavání, tancování a posilování) měli možnost vyzkoušet si.

{% include img caption="Hrajeme frisbee s kamarády z kolejí" path="/img/post15/frisbee.jpg"%}

Studijní pobyt nám podle očekávání přinesl něco i z&nbsp;pohledu našeho studia, naučili jsme se několik vysoce praktických dovedností a několik naprosto nevyužitelných, ale o&nbsp;to zábavnějších oblastí teoretické informatiky, o&nbsp;čemž jsme už psali dříve, takže pokud jste to vynechali, tak si to určitě přečtěte.
Nejspíš jsme si taky zažili a zautomatizovali mluvenou angličtinu, bohužel teda i včetně všech gramatických prohřešků, nad kterými teď už ani nepřemýšlíme, no a?
Naopak nelze vůbec pochybovat o&nbsp;výrazném zlepšení našich kulinářských dovedností, včetně rozšíření našeho repertoáru o&nbsp;různé mezinárodní recepty, o&nbsp;čemž jsme vás informovali v&nbsp;pátém článku.

{% include img caption="Kuře" path="/img/post15/jidlo.jpg"%}

Půl roku mimo domov nám pomohlo si uvědomit, čeho si tady doma opravdu ceníme a co jsme často dřív brali jako samozřejmost, což podrobněji rozebereme v&nbsp;odstavci tomto.
Při prvním uzření našich domovů a Fakulty informatiky nás zalila vlna neskutečného štěstí, vděku a lásky, a to jsme jenom stáli venku, co teprve, když jsme se ocitli v!
Ještě více radosti jsme zažili při setkáních s&nbsp;naší rodinou, kamarády a kolegy, kterých bylo hlavně v&nbsp;prvních dnech po příjezdu vysoké číslo.

{% include img caption="Uvítací dort" path="/img/post15/welcome-cake.jpg"%}

Kromě našich blízkých a blízkých budov nám v&nbsp;Dánsku chybělo taky toto:
Různé místní akce jako Majáles, InterSoB a šifrovačky, to jenom v&nbsp;Česku najdete!
A&nbsp;co teprve bezvětří, horko a kopce, že?
Taky si teď mnohem víc ceníme toho, když nám někdo uvaří nebo vypere, protože už dobře víme, že to není jen tak.

{% include img caption="Zapečené těstoviny s cibulí, slaninou, smetanou a sýrem" path="/img/post15/jidlo2.jpg"%}

Na druhou stranu, třeba taková infrastruktura pro kola je v&nbsp;Dánsku na mnohem lepší úrovni než v Brně, ale protože infrastruktura se nezačne budovat, dokud lidi nebudou jezdit na kole, tak my jezdíme a vy taky Začněte!
Stojí to za to, přestože do školy musíme jezdit po rušných silnicích a nejlepší úsek je cyklostezka na Botanické, která je každých deset metrů přerušovaná mezerami.

{% include img caption="Jeden z mnoha přístřešků pro kola u naší fakulty" path="/img/post15/kola.jpg"%}

Zvlášť v&nbsp;létě nám chybí kodaňské pláže a Brno bohužel není mořem ohraničené.
Postrádáme taky naše kamarády z&nbsp;Dánska, večeře s&nbsp;kamarády, smørrebrødy na večeři a remuládu na smørrebrødech a sýr na remuládě a krájítko na sýr a...
Určitě nám bude chybět i pravidelné psaní společného blogu, při kterém jsme se, jak vidíte, naučili vládnout písmem!

{% include img caption="Kodaňská pláž" path="/img/post15/plaz.jpg"%}

Ještě před tím, než napíšeme závěrečná slova tohoto blogu, rádi bychom poděkovali našim výkonným křemíkovým kamarádům šedým.
Ale ještě více než notebooky nám při našem zahraničním dobrodružství pomohli a zpříjemnili pobyt různí lidé, k&nbsp;nimž cítíme vděk, který se ani nedá popsat číslicemi.
Takže k&nbsp;tomu budeme muset použít slova, jako třeba "kamarádi z&nbsp;Kodaně, se kterými jsme zažili bezva zážitky", "kamarádi z&nbsp;Česka, kteří nás přijeli do Dánska navštívit", "kamarádi z&nbsp;Česka, kteří sice nepřijeli, ale dopisovali si s&nbsp;námi", "rodina, která nám poskytla cenné rady a výborné recepty", "Eva, odbornice na kryptografii, díky které jsou všechny naše články takhle divně psané".

{% include img caption="S kamarády z Česka na Nyhavnu" path="/img/post15/navsteva.jpg"%}

Ptáte se, jak tedy celkově hodnotíme Erasmus v&nbsp;Dánsku, jaké bychom mu dali číslo?
K&nbsp;tomu můžeme říct jediné.
Jeďte taky a budete moci sami nejlépe posoudit, jaké to je.
Nám Erasmus přinesl zkušenosti, zážitky a uvědomění, které bychom doma nikdy nezískali, což jsme se snažili promítnout do každého článku.
Jak Erasmus, tak Dánsko a Kodaň byly správné volby v&nbsp;případě každém.

{% include img caption="Mezinárodní večeře s Michelle a Verou" path="/img/post15/mezinarodni-vecere.jpg"%}

Díky půlročnímu zahraničnímu pohybu poznáte nejen cizí kulturu a zvyky, ale především sami sebe, uvědomíte si, co máte na svém domovu opravdu rádi, osvojíte si užitečné návyky, získáte nové dovednosti a znalosti, zamilujete si remuládu a krájítko na sýry, rozšíříte svoji komfortní zónu a naučíte se řešit nové, naprosto nečekané výzvy, jako třeba jak to vymyslet, aby poslední slovo nejen tohoto článku, ale celého blogu bylo V.


{% include img caption="K nalezení tohoto pokladu je samozřejmě potřeba znát některé z&nbsp;oblíbených jídel krále Valdemara (heslo) a ve správné chvíli na správném místě hledat QR kód." path="/img/post15/poklad.jpg"%}
